<chapter id="chap_natverkskomponenter"><title>Nätverkskomponenter</title>
	<abstract>
		<para>
			För att kunna bygga de nätverk som beskrevs i det förra
			kapitlet måste man ha något att bygga av. Nätverken byggs
			naturligtvis upp av datorer, men även andra komponenter behövs
			för att kunna, dels koppla ihop datorerna i nätverk och även
			kunna koppla ihop olika nätverk med varandra.
		</para>
	</abstract>

	<sect1><title>Noder</title>
		<para>
			Det kan vara på sin plats att först beskriva termen
			<emphasis>nod</emphasis>. En nod är en generell
			adresserbar nätverkskomponent. Det kan vara en arbetsstation,
			en router, en brandvägg eller något annat. Är den adresserbar i
			nätverket så kallas den ofta för en nod.
		</para>
		<para>
			Man kan säga att ett nätverk byggs upp av noder som i sin tur
			är olika komponenter.
		</para>
	</sect1>

	<sect1><title>Datorer/Servrar</title>
		<para>
			Datorer kan anses som de viktigaste komponenterna i ett
			datornätverk. Utan dem blir det inte mycket till nätverk. Det
			minsta nätverk man kan bygga är med hjälp av två datorer med
			något typ av kommunikationskort och en kabel.
		</para>
		<para>
			Den vanligaste typen av kommunikationskort eller gränssnitt man
			använder på en dator är ett <emphasis>nätverkskort</emphasis>.
			Den vanligaste typen av nätverkkort idag är ethernet-kort.
			Dessa har oftast ett uttag för en kabel med ett kontaktdon som
			kallas för RJ-45. RJ-45 ser ungefär som den koppling som finns
			på en del telefoner. Den kontakt som sitter på telefonen heter
			RJ-11 och har fyra ledningar medan RJ-45 har åtta. RJ-11 kallas
			även för modulärkontakt. RJ står för Registered Jack.
		</para>
		<para>
			Varje nätverkskort har en unik adress. Denna kallas för kortets
			<emphasis>hårdvaruadress</emphasis> eller
			<emphasis>MAC-adress</emphasis>. MAC står för <emphasis>Media
			Access Control</emphasis> och är nödvändig för att kunna
			identifiera de olika datorerna på nätverket. MAC-adresserna är
			alltså unika på alla nätverkskort som säljs. Detta samordnas
			centralt av en organisation som heter
			<emphasis>IEEE</emphasis>.  IEEE (uttalas "i-triple-e") är en
			förkortning för Institute for Electric and Electronic Engineers
			och är en organisation av personer och företag inom
			elektricitet, elektronik och datorer.
		</para>
		<para>
			En dator kan ha flera olika roller i ett nätverk. Den kan vara
			till exempel en arbetsstation vid vilken någon sitter och
			jobbar.  Det kan också vara en <emphasis>server</emphasis>. En
			server är en dator som förser nätverket med en eller flera
			tjänster (Eng.  services). Egentligen är en server inte en
			hårdvara utan själva programvaran som implementerar tjänsten
			men det har blivit så att man även kallar själva datorn som kör
			servern eller servrarna för en server. Det finns speciella
			datorer som kallas servrar. Det som skiljer dessa från vanliga
			datorer är att de brukar vara kraftigare byggda och ha mer
			påkostade fläktar och diskar.  Funktionsmässigt är det ingen
			större skillnad så länge det rör sig om samma datorarkitektur.
		</para>
		<para>
			En dator kan också vara en <emphasis>terminal</emphasis>. En
			terminal är brukar kallas för en "dum" terminal och är en dator
			som inte själv har så mycket resurser utan är knuten till en
			server vars tjänster terminalen är helt beroende av.
			Terminalerna bestod tidigare av bara en skärm och ett
			tangentbord som var kopplade direkt till en dator antingen via
			en vanlig kabel eller via telefonnätet eller andra större
			nätverk. De hade alltså ingen egen datorkapacitet. Idag är
			detta inte så vanligt. Använder man terminalsystem idag så är
			det oftast så att man kör ett terminalemulerningsprogram på sin
			PC. 
		</para>
		<para>
			Det har dock på senare tid blivit vanligt med tunna klienter.
			Dessa fungerar ungefär som terminalerna gjorde men en tunn
			klient har lite egna resurser men kör alla program direkt från
			en server.  Det har flera fördelar. För det första så blir
			dessa tunna klienter mycket billigare och har längre livslängd
			än PC-datorer.  En andra fördel är att service och
			uppgraderingar av programvaror lättare kan skötas centralt.
			Alla klienter kör ju samma programvaror från servern så om
			denna uppgraderas så har alla klienter uppgraderats på en gång.
		</para>
	</sect1>

	<sect1><title>Hubb<footnote><para>Se även brevet från Jan Johansson i
	<xref linkend="brev"/></para></footnote></title>
		<para>
			En hubb, från engelskans hub (= nav), är namnet på den centrala
			knytpunkten, nätnavet, i ett stjärnnät. Det är också namnet på
			en nätverkskomponent som används just i detta syfte. En hubb
			fungerar som en grenkoppling. Alla signaler som kommer in på
			ett uttag på hubben skickas ut på alla andra uttag på samma
			gång. En nackdel med detta är att bara en ansluten nod i taget
			kan sända. Sänder en så skickas det till alla andra på en gång
			och hela nätet blir således upptaget. Det är väldigt vanligt
			med kollisioner i ett nät där man har just en hubb som nätnav.
			De flesta hubbar har en lysdiod som indikerar när det är en
			kollision på nätet. Denna lampa kan man använda som en
			indikator för att se hur många kollisioner det är på nätverket.
			Många kollisioner gör att nätverket får minskad kapacitet och
			upplevs som långsamt. Man kan då välja att segmentera nätverket
			eller skaffa en switch (se nästa stycke).  Ett annat relaterat
			problem är att eftersom all trafik kommer fram till alla
			datorer kan en ond användare ta del av information som inte är
			avsedd för henne vilket är en säkerhetsrisk.
		</para>

		<para>
			I <xref linkend="fig_hubb"/> visas kommunikation över en hubb.
			När dator B sänder data över nätverket så når det inte bara
			avsedd mottagare utan även alla andra anslutna till hubben.
			Det gör att bara en kan sända i taget vilket gör att fler
			kollisioner uppstår och att nätverket kan gå långsammare.

			
			<figure id="fig_hubb"><title>Kommunikation över en hubb</title>
				<mediaobject>
					<imageobject>
						<imagedata scalefit="1" fileref="bilder/hubb.jpeg" format="JPEG" />
					</imageobject>
					<imageobject>
						<imagedata scalefit="1" fileref="bilder/hubb.eps" format="EPS" />
					</imageobject>
					<textobject>
						<phrase>
							Bild som visar hur trafik från en sändande dator
							kommer fram till alla andra när de är anslutna till
							ett stjärnnät med en hubb som nätnav.
						</phrase>
					</textobject>
				</mediaobject>
			</figure>
		</para>
	</sect1>
	
	<sect1><title>Switch<footnote><para>Se även brevet från Jan Johansson i
	<xref linkend="brev"/></para></footnote></title>
		<para>
			En switch är också en komponent som används som nätnav i ett
			stjärnnät. Till skillnad från hubben så håller switchen reda på
			vilka datorer som sitter på vilket uttag och skickar bara
			informationen till den dator som den är avsedd för. Det gör att
			inte nätet fylls med trafik så fort någon av datorerna skickar
			data. Alltså kan kommunikation ske mellan två par datorer
			oberoende av varandra på samma gång på samma switch. Säkerheten
			ökas också eftersom det blir svårare att komma åt information
			som inte är avsedd för den aktuella datorn.
		</para>
		<para>
			Studera och jämför bilderna <xref linkend="fig_hubb"/> och
			<xref linkend="fig_switch"/>. I <xref linkend="fig_switch"/>
			visas kommunikation över en switch. När dator B sänder data
			över nätverket till C så når dessa data bara dator C.  Eftersom
			B och C får en egen kanal genom switchen kan de kommunicera
			utan att resten av nätverket störs.  Samtidigt skulle A och D
			kunna kommunicera på samma sätt.
		</para>

		<figure id="fig_switch"><title>Kommunikation över en switch</title>
			<mediaobject>
  				<imageobject>
      			<imagedata scalefit="1" fileref="bilder/switch.jpeg" format="JPEG" />
        		</imageobject>
  				<imageobject>
      			<imagedata scalefit="1" fileref="bilder/switch.eps" format="EPS" />
        		</imageobject>
				<textobject>
					<phrase>
						Bild som visar hur trafik från en sändande dator
						bara kommer fram till avsedd dator när de är anslutna till
						ett stjärnnät med en switch som nätnav.
					</phrase>
				</textobject>
			</mediaobject>
		</figure>

		<para>
			I mer avancerade switchar kan man konfigurera exakt på vilket
			sätt olika noder får tala med varandra. Man kan skapa så
			kallade <emphasis>virtuella LAN</emphasis> (VLAN) på en switch.
			Det går till så att man kopplar ihop portar i grupper så att
			varje grupp fungerar som en egen switch. Det finns även flera
			funktioner på dyrare switchar.
		</para>
	</sect1>
	
	<sect1><title>Repeater<footnote><para>Se även brevet från Jan Johansson i
	<xref linkend="brev"/></para></footnote></title>
		<para>
			En repeater kan jämföras med en förstärkare. En repeater har
			ingångar och utgångar, den lyssnar på ingångarna och förstärker
			signalerna och skickar dem på utgångarna. En repeater har ingen
			intelligens alls utan förstärker bara det den hör och skickar
			vidare. En repeater används vid kommunikation över större
			avstånd och för att koppla ihop olika nätverkssegment i ett
			nätverk.
		</para>
	</sect1>
	
	<sect1><title>Brygga<footnote><para>Se även brevet från Jan Johansson i
	<xref linkend="brev"/></para></footnote></title>
		<para>
			En brygga fungerar ungefär som en repeater så tillvida att den
			är en ganska enkel apparat med två anslutningar. Där slutar
			dock likheten. En brygga används för att koppla ihop olika
			nätverk, eller segment av samma nätverk. Bryggan släpper bara
			igenom den trafik som skall till nätet på andra sidan. På så
			sätt minskas onödig trafik i de båda näten eller segmenten.
		</para>
	</sect1>
	
	<sect1><title>Brouter</title>
		<para>
			Namnet brouter är en lek med ord. Det är en sammanslagning av
			de engelska orden Bridge (brygga) och Router. Den fungerar som
			en brygga men kan koppla ihop flera nätverk, eller
			nätverkssegment, som en router (se nedan). Den är dock enklare
			än en router och jobbar på samma nivå som en brygga.
		</para>
	</sect1>
	
	<sect1><title>Router</title>
		<para>
			En router är en nätverkskomponent som kopplar samman olika
			nätverk. Den kopplar inte samman näten så blint som en brygga
			eller repeater utan en Router läser nätverkstrafiken och
			bedömer vilken trafik som skall till vilket nät. En router kan
			vara ansluten till flera nät. Att läsa nätverkstrafik och
			skicka den vidare åt olika håll beroende på deras destination
			kallas för att <emphasis>routa</emphasis> på klingande
			svengelska. För att veta åt vilket håll inkommen nätverkstrafik
			skall använder sig en router av en
			<emphasis>routingtabell</emphasis> där det finns listat var
			olika datorer och nätverk finns. Routingtabellen kan vara
			statisk, det vill säga sparad på en disk i routern och ändras
			inte, eller dynamisk. En dynamisk routingtabell uppdateras
			automatiskt utifrån hur omgivningen ser ut.
		</para>
	</sect1>
	
	<sect1><title>Gateway</title>
		<para>
			En gateway används för att koppla samman nätverk av olika typ.
			Man kan se det som en konverterare. Namnet gateway används
			ibland, felaktigt, på en maskin som som sitter mellan ett
			lokalt nät och Internet även om samma nätverksprotokoll
			används. I det fallet är router en riktigare benämning.
		</para>
	</sect1>
	
	<sect1><title>Brandvägg</title>
		<para>
			En router mellan till exempel ett lokalt nätverk och Internet
			kombineras ofta med en brandvägg (eng. Firewall). En brandvägg
			är en speciell sorts router som bara routar vidare den trafik
			som uppfyller vissa krav.  Trafik som inte uppfyller kraven
			kastas bort vilket gör att mottagaren av den "förbjudna"
			trafiken skyddas från den. 
		</para>
		<para>
			Oftast har man en brandvägg mellan ett lokalt nätverk och
			Internet men man kan även ha brandväggar på det interna nätet.
			Ibland har man brandväggar på själva den datorn som skall
			skyddas. Den fungerar på samma sätt som en vanlig brandvägg med
			den enda skillnaden att den inte routar till och från ett helt
			nätverk utan bara till och från den aktuella datorn.
		</para>
		<para>
			Det som avgör om en viss trafik skall släppas igenom eller inte
			kallas för <emphasis>brandväggsregler</emphasis> eller bara
			regler om det inte råder några tvivel om vad man talar om.
		</para>
		<para>
			Vi kommer att tala mer om brandväggar i <xref
			linkend="chap_sakerhet"/>.
		</para>
	</sect1>

	<sect1><title>Sammanhängande exempel</title>
		<para>
			I <xref linkend="fig_natverk"/> visas en en ganska krystad bild
			på ett nätverk där de flesta av komponenterna vi behandlat
			finns med. Switchen hade lika gärna kunnat vara en hubb. I
			exemplet finns det en kombinerad router och brandvägg vilket
			inte alls är ovanligt.
		</para>
		<figure id="fig_natverk"><title>Exempel på nätverk</title>
			<mediaobject>
  				<imageobject>
      			<imagedata scalefit="1" fileref="bilder/natvarksexempel.jpeg" format="JPEG" />
        		</imageobject>
  				<imageobject>
      			<imagedata scalefit="1" fileref="bilder/natvarksexempel.eps" format="EPS" />
        		</imageobject>
				<textobject>
					<phrase>
						Ganska krystad bild som visar ett nätverk där så många
						komponenter som möjligt för trängas på så liten yta
						som möjligt ....
					</phrase>
				</textobject>
			</mediaobject>
		</figure>
	</sect1>	

	<sect1><title>Sammanfattning</title>
		<para>
			I detta kapitel har vi gått igenom en mängd
			nätverkskomponenter. Du skall nu känna till vad dessa gör och
			hur de fungerar. Till exempel switch, router och brandvägg.
		</para>	
	</sect1>
</chapter>

<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->

