<chapter id="chap_internet"><title>Internet</title>
	<!--
		- Internets historik, uppbyggnad och kommunikationsteknik
		- vanligaste protokollen och programmen på interne
		- programvaror för enklare diagnostisering, spårning och
		  felsökning på Internet
	-->

	<abstract>
		<para>
			Internet är utan tvekan det viktigaste datanätet som finns.
			Internet kan man komma åt från världens alla hörn och
			tjänsterna på Internet blir fler och fler för varje dag. I
			detta kapitel tittar vi på hur Internet kom till, hur det
			fungerar och vad det erbjuder.
		</para>
		<para>
			Internet är inte heller bara Internet. Den teknik som används
			på Internet blir allt vanligare även i andra betydligt mindre
			datornät. Till exempel är det vanligaste nätverksprotokollet i
			lokala nätverk idag TCP/IP som är samma protokoll som används
			på Internet.
		</para>
	</abstract>
	
	<sect1><title>Internets historia och utveckling</title>
		<para>
			Internet har en väldigt intressant historia i många avseenden.
			För det första är det väldigt roligt att tala om historia när
			hela Internet inte ens är 50 år gammalt. En intressant sak med
			Internets utveckling och historia är att det har utvecklats på
			ett öppen sätt med bidrag från massor av företag och
			provatpersoner. Ingen äger internet och väldigt många ser till
			att det fungerar.
		</para>

		<sect2><title>Internets historia</title>
			<para>
				Det vi idag kallar för Internet	har även det varit ett
				litet projekt en gång i tiden. Alla har vi ju varit små.
				Internet började sin bana som ett forskningsprojekt inom den
				amerikanska universitetsvärlden. Syftet var att kunna
				ansluta datorer till varandra över ett stort avstånd. I
				mitten på 1960-talet var en av pionjärerna J.C.R. Licklider
				som anses vara den första som kommit på idén med ett
				världsomspännande nätverk. Han blev sedan chef för ett
				forskningsprojekt som kallades <emphasis>DARPA, Defense
				Advanced Research Projects Agency</emphasis> som var ett
				projekt inom dataforskningen där han fick medel till att
				utvärdera och utveckla sina idéer.
			</para>
			<para>
				Inom det Amerikanska försvaret hade man liknande tankar som
				de som utvecklades inom forskarvärlden. Man var sedan länge
				beroende av kommunikationer över långa sträckor och hade
				börjat fundera på hur dessa skulle kunna hållas fungerande
				under krig.  Det ultimata problemet man ställdes inför var
				dåtidens rädsla för atombomber. 
			</para>
			<para>
				Man insåg att kretskopplade nät som till exempel telenäten
				var väldigt känsliga för störningar. Klipper man av en kabel
				så försvinner förbindelsen. Kunde man uppfinna ett nätverk
				där data kunde delas upp i mindre delar och sedan skickas ut
				i ett nätverk där det fanns flera olika vägar fram och
				tekniken själv ser till att alla paket kommer fram, även om
				det innebär att paketeten tar olika vägar. På så sätt kan
				systemet hämta sig även om några kommunikationsvägar slås
				ut.
			</para>
			<para>
				Det första nätet som byggdes byggdes inom ett projekt som
				kallades ARPANET. ARPANET var ett paketförmedlat nät, precis
				som Internet, men från början mycket, mycket mindre. Vissa
				tjänster utvecklades tidigt, till exempel så kom e-post att
				bli väldigt populärt i början av 1970-talet.
			</para>
			<para>
				Allt fler intresserade sig för ARPANET och fler datorer och
				nätverk anslöts. Ju större det blev desto mer intressant
				blev det och fler och fler ville ansluta sig. Försvaret hade
				redan tidigt bestämt sig för att nätverket skulle utvecklas
				öppet. De hade nämligen inga resurser att utveckla det
				själva utan måste ta hjälp från universiteten. Detta var en
				ovanlig situation för en militär organisation där all
				utveckling i normala fall är topphemlig. Allteftersom
				nätverket sprider sig blir det mer och mer okontrollerbart
				och är till slut inte längre intressant för militären. De
				övergav till slut Internet och började utveckla ett eget
				nätverk som de kom att kalla MILNET.
			</para>
		</sect2>

		<sect2><title>Word wide web, WWW</title>
			<para>
				Det som många idag förknippar med Internet är <emphasis>World
				wide web</emphasis> eller WWW som det brukar förkortas eller
				webben som det populärt kallas. Webben är egentligen bara en
				funktion av väldigt många på Internet men för många är den,
				parallellt med e-post, den funktion som är viktigast. När
				man talar om att "surfa på nätet" är det WWW som man avser.
			</para>
			<para>
				Ett centralt begrepp på webben är hypertext. Hypertext är
				text som innehåller hyperlänkar. En hyperlänk är en koppling
				mellan en viss del av en text eller bild till en helt annan,
				men relaterad, text eller bild antingen på samma server
				eller på ett helt annat ställe, kanske på andra sidan
				jordklotet. Konceptet med hypertext har funnits mycket
				länge, långt innan tanken på Internet föddes, men har inte
				före Internet fått en så betydande användning.
			</para>
			<para>
				Som WWW's fader anses Tim Berners-Lee. Han var forskare på
				CERN när han hittade på de första prototyperna av HTTP och
				HTML. Han bildade sedare (1994) W3C (http://www.w3.org).
				W3C, som är en förkortning för <emphasis>World Wide Web
				Consortium</emphasis> är ett konsortium som jobbar med
				standarder och protokoll för webben.
			</para>
			<para>
				Det största som hänt Internet bör vara när den första
				grafiska webbläsaren, <emphasis>Mosaic</emphasis>, skapades.
				Den gjorde det möjligt att på ett enkelt sätt navigera bland
				all den information som gjordes tillgänglig på Internet.
				Programvaran var så pass enkel att vem som helst skulle
				kunna använda den.  Ett mål med den, och hela Internet, var
				att det skulle fungera oavsett vilken sorts dator man
				använde. Redan tidigt hade det bestämts att alla datorer
				skulle kunna ansluta till nätet bara de följde de protokoll
				som gäller.
			</para>
			<para>
				Idag är det vanligaste webbläsarna <emphasis>Internet
				Explorer</emphasis>, <emphasis>Netscape</emphasis> och
				<emphasis>Mozilla</emphasis>.
			</para>
		</sect2>

		<sect2><title>Svensk Internethistoria</title>
			<para>
				Man kan välja att börja den svenska internethistorien vid
				lite olika tidpunkter. Den kanske mest logiska är att börja
				den 1988 när <emphasis>SUNET</emphasis> kopplades upp mot
				Internet. SUNET är en förkortning för <emphasis>Swedish
				UNiversity computer NETwork</emphasis>. På den tiden vara
				bara universitet och högskolor anslutna till SUNET. Sedan
				anslöts några stora företag till Internet. 
			</para>
			<para>
				Den stora internetboomen i Sverige kom senare. Det var i
				mitten på 1990-talet då Tele2, precis före Telia, startade
				ett kommersiellt nät, till vilket vem som helst kunde
				ansluta sig.
			</para>
		</sect2>

		<sect2><title>RFC-Dokument</title>
			<para>
				Som sagts tidigare så måste alla aktörer och användare följa
				samma regler. Eftersom ingen bestämmer enväldigt över
				Internet så måste man på något sätt ta fram de regler som
				gäller. För att styra upp Internet så har en rad
				organisationer upprättats som organiserar olika delar av
				regelverket som styr Internet. I början var den huvudsakliga
				vägen att styra regelverket på Internet de så kallade
				<emphasis>RFC-dokumenten</emphasis>. RFC står för Request
				For Comments som betyder ungefär "Förfrågan om kommentarer"
				och det fungerade ungefär så här. En organisation, företag
				eller forskare kommer på ett bra protokoll eller program och
				skriver en RFC om detta. Denna RFC läses av alla
				intresserade och de har möjlighet att kommentera den. Alla
				har, i demokratins anda, möjlighet att läsa, och kommentera,
				dokumenten. Då ett dokument kommenterats och uppdaterats
				tills alla ha blivit nöjda anses det vara en standard som
				gäller. 
			</para>
			<para>
				Idag fungerar det lite annorlunda. De RFC:er som publiceras
				idag är oftast redan färdiga standarder men likväl kan de
				läsas av alla så att alla skall ha samma chans att skriva
				programvaror som följer de standarder som specificeras i
				dokumenten. 
			</para>
			<para>
				I <xref linkend="rfc"/> finns länkar till några av de
				RFC:er som behandlar det vi tagit up i denna bok samlade.
			</para>
		</sect2>
	</sect1>

	<sect1><title>Att ansluta till Internet</title>
		<para>
			Det finns idag så många sätt att ansluta till Internet att man
			kan tycka att det är svårt att välja. I praktiken är det dock
			nästan aldrig några problem eftersom urvalet kraftigt styrs av
			var du bor eller var företaget ligger och hur mycket man är
			villig att betala, det vill säga vilket behov man har.
		</para>

		<sect2><title>Privatpersoner och mindre företag</title>
			<para>
				Som sagt så kan man  ansluta till Internet på en uppsjö av
				olika sätt.  Man kan till exempel använda ett vanligt
				telefonabonnemang och en dator med modem. Denna metod kallas
				vardagligt för uppringt Internet. Uppringt Internet är
				väldigt enkelt och fungerar överallt där det finns telefon.
				Denna metod är väldigt vanlig bland de som inte använder
				Internet så ofta eller av dem som bor på ett ställe där inga
				alternativ ges.  Använder man Internet väldigt lite är detta
				det i särklass billigaste sättet.
			</para>
			<para>
				Nackdelen med uppringd Internet är att det är ganska
				långsamt och att det oftast är förknippat med en
				samtalsavgift. Det vill säga du betalar för den tid du är
				ansluten till Internet även om du inte använder
				anslutningen. Detta inbjuder till att man kopplar ner sin
				anslutning till Internet när man inte använder den.
				Ytterligare en nackdel är då att det tar en stund att koppla
				upp sig igen. För inte alls många år sedan var detta det
				enda sättet en privatperson kunde ansluta sin dator till
				Internet. Den maximala anslutningshastigeheten ligger på
				ungefär 56 kbit/s med ett vanligt modem.
			</para>
			<para>
				Det finns snabbare sätt att ansluta till Internet via
				telefonlinjen. Men till skillnad från modemet ovan så
				ställer dessa metoder mer krav på telefonförbindelsen och
				kräver installationer såväl i hemmet som i telefonsystemet.
				De metoder som avses är ISDN (Integrated Services Digital
				Network) och olika varianter av DSL (Digital Subscriber
				Line).  De vanligaste ISDN linjer man ansluter hemma kallas
				för en basanslutning. Den gör så att man får två stycken
				linjer till sitt jack (som måste vara ett specialjack) dessa
				två kan man antingen använda till data eller till samtal.
				Använder man en till data klarar den maximalt 64 kbit/s och
				använder man båda till data så kommer man upp i maximalt 128
				kbit/s. Använder man bara den ena så kan man tala i
				telefonen samtidigt som man använder Internet men det går
				naturligtvis långsammare än om man använder båda. ISDN är
				oftast, precis som med ett vanligt modem, förknippat med en
				avgift som är beroende på hur länge man är uppkopplad men
				till skillnad från vanliga modem så går en uppkoppling med
				ISDN väldigt fort. Det gör att man kan koppla upp och ner
				mer frekvent med ISDN. En annan fördel med ISDN är att det
				är något snabbare än ett vanligt modem.
			</para>
			<para>
				DSL tekniken är en modernare teknik än ISDN. Men den kräver
				ytterligare lite till av telenätet och går därför inte att
				installera överallt där man kan få ISDN eller använda ett vanligt
				modem.  Den vanligaste varianten av DSL som använde i
				Sverige är ADSL (Asymmetric Digital Subscriber Line) det
				innebär att hastigheten man kan komma upp i skiljer sig
				beroende på om man skickar eller tar emot data. Vanligtvis
				så går det snabbare att hämta data från Internet än vad det
				gör att skicka data till Internet.  Eftersom man oftast
				hämtar data från Internet så har detta oftast ingen större
				praktisk betydelse. Hur snabbt det kan gå med ADSL beror på
				hur lång ledning du har från ditt hem till en telestation.
				Ledningens kvalitet påverkar också. Med ADSL ligger
				hastigheten för nedladdning någonstans mellan 1 och 8 mbit/s
				och uppladdning någonstans mellan 0,5 och 1 mbit/s.
				Observera att din Internetleverantör (ISP) kan sätta en
				lägre hastighet än den teoretisk möjliga.
			</para>
			<para>
				Med DSL-teknik är man normalt uppkopplad hela tiden med
				samma hastighet. Man betalar antingen ett fast pris per
				månad eller så betalar man beroende på hur mycket man
				använder anslutningen, det vill säga hur mycket data man
				skickar och hämtar.
			</para>
		</sect2>
		
		<sect2><title>Företag</title>
			<para>
				Det sätt vi behandlat hittills passar privatpersoner. De kan
				naturligtvis även användas av företag som företaget inte har
				större behov. Företag har annars flera andra sätt att
				ansluta till Internet beroende på vilka behov de har.  
			</para>
			<para>
				Oftast använder företag någon typ av fast förbindelse till
				Internet. Det vill säga att de har en konstant koppling till
				en av Internetleverantörernas routrar och får på så sätt en
				stabil koppling till Internet. Inte sällan har större
				företag två eller flera kopplingar för att inte vara
				beroende av en enda. De kan till exempel ha en förbindelse
				mellan två kontor i olika städer och sedan en
				Internetförbindelse i varje stad. Går den ena
				Internetförbindelsen ner så märker inte användarna det utan
				surfar vidare genom förbindelsen till det andra kontoret och
				ut på Internet via deras Internetförbindelse.
			</para>
			<para>
				När det gäller kapaciteten på Inernetanslutningar för
				företag och skolor så finns det egentligen inga
				begränsningar. Bara priset sätter gränsen. Hur mycket man är
				villig att betala beror naturligtvis på vilket behov man
				har. Behovet beräknas utifrån vilken verksamhet man bedriver
				och hur många samtidiga användare man har. Anslutningar från
				10mbit/s och upp till hundratals mbit/s är vanliga.
			</para>
		</sect2>

		<sect2><title>Ytterligare metoder att ansluta till Internet</title>
			<para>
				Det har länge funnits ett behov av snabba billiga
				Internetanslutningar i Sverige. Ett stort behov medför många
				förslag på hur det skall tillgodoses. Detta gör att det
				finns ett otal andra sätt att ansluta sig till Internet.
			</para>
			<para>
				Man kan till exempel koppla upp sig mot Internet via
				kabel-tv-näten.  Denna metod är relativt vanlig i de städer
				där kabeltv finns. Man kan även på vissa ställen i landen
				använda elnätet för att koppla upp sig. Man kan även använda
				radio för att ansluta ett avlägset hus eller villaområde. På
				vissa ställen kan man få fiberkabel ända in till huset eller
				till ett område vilket ger en mycket snabb och bra
				Internetförbindelse.
			</para>
			<para>
				Även på det mobila området förekommer mycket nytänkande. Man
				kan till exempel utan problem koppla upp sig mot Internet
				med de flesta moderna mobiltelefoner. Man kan också i vissa
				butiker koppla upp sig mot Internet via Bluetooth eller
				radio-LAN.
			</para>
		</sect2>
	</sect1>

	<sect1><title>Vanliga tjänster, program och protokoll på Internet</title>
		<para>
			Det säger sig självt att om så många datorer skall fungera ihop
			så måste de använda ett och samma protokoll. Vidare verkar det
			kanske uppenbart att ett så stort och mångfaldigt nätverk som
			Internet måste ha flera protokoll. 
		</para>
		<para> 
			En annan sak som säger sig självt är att när en massa datorer
			kopplas ihop och en massa människor börja använda dem så skapas
			en marknad för en mängd olika tjänster. Dessa tjänster kräver i
			sin tur sina egna program och sina egna protokoll.
		</para>

		<sect2><title>TCP/IP</title>
			<para>
				Det protokoll som är absolut viktigast på Internet är
				TCP/IP.  TCP/IP är standardprotokollet på Internet. Namnet
				TCP/IP är egentligen en hel familj protokoll. Namnet TCP/IP
				kommer från två av de ingående protokollen, nämligen IP och
				TCP. IP står för Internet Protocol och är det protokoll som
				ansvarar för hur alla datorer skall hitta varandra på
				Internet. Alla datorer på Internet har en så kallad
				IP-adress. Denna adress är unik och det är tack vare denna
				som paket som skall till din dator kommer fram just till din
				dator. Om vi jämför med OSI-modellen (<xref
				linkend="sect_osimodellen"/>) som vi tittat på tidigare så
				ligger IP i nätverksskiktet.
			</para>
			<para>
				Vi kommer inte att behandla TCP/IP så mycket i detta
				kapitel.  Det kommer mer om det längre fram i boken. Vi
				skall i detta kapitel titta på de protokoll och program som
				används högre upp i modellen.
			</para>
		</sect2>

		<sect2><title>WWW (HTTP)</title>
			<para>
				World Wide Web (WWW) var det system som satte riktig fart på
				Internet. WWW paketerades med snygga program som var lätta
				att använda. WWW är det system som vi använder när vi
				"surfar" på nätet. Det verktyg som man använder kallar för
				webbläsare (eng.  browser). Det protokoll som används heter
				<emphasis>Hypertext Transport Protocol (HTTP)</emphasis>.
				Med hypertext menas text som innehåller hyperlänkar. Men
				hyperlänk menas en koppling från det man läser till
				relaterad text någon annanstans. Det är genom att följa
				hyperlänkar som man surfar på nätet.
			</para>
			<para>
				Hypertext är inget som kommit till i och med Internet utan
				det har funnits tidigare i vissa programvaror och begreppet
				som sådant har använts, om än inte i samma utbredning som
				nu, sedan andra värdskriget.
			</para>
			<para>
				För att använda WWW måste man ha en webbläsare. Vänliga
				webbläsare är Netscape Navigator, Internet Explorer och
				Mozilla. I <xref linkend="fig_konqueror"/> visas en
				webbläsare som heter Konqueror och är en grafisk webbläsare.
				Grafiska webbläsare är enormt populära och finns till i
				princip alla operativsystem.  Den som visas på bilden heter
				Konqueror.
																												
				
				<figure id="fig_konqueror">
					<title>Den grafiska webbläsaren Konqueror</title>

					<mediaobject>
						<imageobject>
							<imagedata scalefit="1" fileref="bilder/konqueror.jpeg" format="JPEG" />
						</imageobject>
						<imageobject>
							<imagedata scalefit="1" fileref="bilder/konqueror.eps" format="EPS" />
						</imageobject>
						<textobject>
							<phrase>
								Bild som visar Konqueror, en grafisk webbläsare.
							</phrase>
						</textobject>
					</mediaobject>
				</figure>
			</para>
		</sect2>

		<sect2><title>Filöverföring (FTP)</title>
			<para>
				När man använder http (se ovan) så hämtar man ju filer från
				servern för att visa dem i sin webbläsare. Men eftersom http
				är tänkt för att användas av webbläsare så saknar det mycket
				av den funktionalitet som man vill ha i ett protokoll för
				filöverföring. Till exempel så är det bökigt att ladda upp
				filer till servern med http och det går inte att byta namn
				eller radera en fil på servern med http. Eftersom man tidigt
				kom fram till att man vill flytta filer mellan datorer på
				ett nätverk så skapades ett speciellt protokoll för detta.
				Man kallade protokollet för <emphasis>File Transfer Protocol
				(FTP)</emphasis>. Ftp har stöd för alla funktioner man
				förknippar med att flytta filer mellan datorer. Det finns
				flera program för att använda ftp och ftp stöds dessutom av
				flera vanliga filhanterare.
			</para>
		</sect2>

		<sect2><title>Nyhetsgrupper, Usenet News (NNTP)</title>
			<para>
				Usenet news eller nyhetsgrupper är ett hörn av Internet som
				många glömmer bort. En nyhetsgrupp har inte så mycket med
				nyheter att göra utan handlar om diskussioner. Usenet News
				fungerar lite som e-postlistor. Det finns hundratusentals
				nyhetsgrupper världen över. De flesta speglas mellan
				servrarna så på din newsserver kommer även postningar från
				andra länder. Alla grupper har ett specifikt ämne. Vissa har
				ett speciellt språk. Till exempel så finns det grupper som
				behandlar olika datorsystem på svenska. Om det inte framgår
				vilket språk som gäller så är det alltid engelska.
			</para>
			<para>
				Det går till så här. När någon postar ett meddelande i en
				grupp så kan alla som prenumererar på gruppen se detta i
				sitt nyhetsläsarprogram (många e-postprogram kan också
				hantera news). De andra ser bara rubriken och kan själva
				välja om de vill ladda ner och läsa meddelandet.
			</para>
			<para>
				Usenet News eller nyhetsgrupper är faktiskt äldre än
				Internet självt. Från början, innan Internet, användes ett
				protokoll som heter UUCP (Unix to Unix Copy Protocol), men
				detta ersattes senare med ett protokoll som var bättre
				anpassat för Internet. Det protokollet heter NNTP (Network
				News Transfer Protocol) och används än idag.
			</para>
		</sect2>

		<sect2><title>Fjärrinloggning (TELNET/SSH)</title>
			<para>
				Ett operativsystem som utvecklades väldigt mycket på samma
				tid som Internet och med nätverk i åtanke var Unix. Det gör
				att Unixsystem fungerar väldigt bra i nätverk. Till exempel
				så kan man på en Unixdator jobba flera personer på samma
				gång och man kan göra det över nätverket precis som om man
				satt direkt vid datorn. Låter det modernt? Det har man
				kunnat i Unix sedan 1970-talet. En modern Uniximplementation
				är Linux. Linux har ärvt dessa egenskaper från sin
				föregångare och har alltså haft dessa möjligheter från
				starten
			</para>
			<para>
				För att kunna logga in på en server över nätverket måste man
				naturligtvis ha ett protokoll för hur det skall fungera. Ett
				vanligt, ganska gammalt, protokoll är telnet. Telnetklienter
				följer med de flesta operativsystem.
			</para>
			<para>
				Telnet används idag mindre och mindre. Den största
				anledningen är att det är ett så kallat klartextprotokoll.
				Informationen som skickas mellan server och klient krypteras
				inte. Det gör att den kan avlyssnas. Det finns massor av
				klartextprotokoll som används på Internet och i de flesta
				gör det ingenting om trafiken kan avlyssnas. I fallet med
				telnet däremot är trafiken väldigt känslig. Anledningen är
				att användarnamn och lösenord skickas i början av en
				session. Om någon avlyssnar kommunikationen får får denne
				kompletta kontouppgifter och kan logga in på servern.
			</para>
			<para>
				Ett nyare protokoll som heter SSH (Secure SHell) som
				erbjuder samma funktionalitet som telnet men som är mycket
				säkrare. Klienter finns till de flesta operativsystem men
				installeras inte alltid som standard vilket telnet ofta gör.
			</para>
			<para>
				Om nu SSH är så mycket säkrare, varför finns telnet kvar?
				Telnet har fortfarande ett användningsområde. Till exempel
				används ofta telnet för att konfigurera hårdvara, till
				exempel switchar. Då används det på ett internt nätverk där
				risken för avlyssning bedöms som liten. Till exempel en
				ensam kabel mellan server och klient.
			</para>
		</sect2>
	</sect1>


	<sect1><title>Internets framtid</title>
		<para>
			Vad som kommer att hända med Internet i framtiden är
			naturligtvis svårt att säga. På sista tiden har de största
			förändringarna skett bland rena konsumentprodukter såsom
			fildelning och direktmeddelanden (IM, Instant Messaging).
		</para>
		<para>
			Vad som kommer i framtiden går bara att gissa. Det har talats
			om tekniska förändringar i Internets struktur. Bland annat
			finns planer på att byta ut en så grundläggande del som IP
			(Internet Protocol, se nästa kapitel) för att bland annat råda
			bot på bristen på IP-adresser. Som det ser ut nu är detta inte
			att vänta de närmaste åren. Utan nyheterna kommer högre upp i
			strukturen, på applikationsnivån.
		</para>
		<para>
			Det som "bubblar" nu är olika telefontjänster. Att man kan tala
			med varandra över Internet. Det kommer som en naturlig
			förlängning på IM-tjänsterna och kommer förmodligen att bli
			väldigt vanligt.
		</para>
		<para>
			Smarta-hemtjänster var väldigt hett för ett par år sedan men
			blev ingen hit. Jag tror att dessa kommer att komma igen när
			marknaden mognat. Exempel på tjänster är att till exempel kunna
			titta in hemma med hjälp av kameror från jobbet eller på
			semestern. Andra tjänster kan vara larmtjänster där man
			meddelas via e-posts, SMS eller varför inte till sin
			IM-programvara om något händer hemma.
		</para>
		<para>
			En sak jag med säkerhet kan säga är dessa nya tjänster kommer
			att kräva mer och mer bandbredd. Och mer bandbredd kommer att
			finnas. Det kommer att bli enklare att koppla upp sig och med
			mer bandbredd än vad vi är vana med idag. Snabba uppkopplingar
			med mobila enheter kommer också att bli vanligare.
		</para>
	</sect1>
	<sect1><title>Sammanfattning</title>
		<para>
		</para>
	</sect1>
</chapter>


<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->

