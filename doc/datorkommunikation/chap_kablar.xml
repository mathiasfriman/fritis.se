<chapter id="chap_kablar"><title>Kablar och icke-kablar</title>
	<!--Allmänt om kablar och icke-kablar
		- Ledningsegenskaper och kapacitet samt deras praktiska innebörd
		  vid datakommunikation
		- Olika sorters kablar
			- För och nackdelar
		- Olika sorters trådlösa alternativ
	-->
	<abstract><para>
		Vi har tidigare tittat på hur man kan "förpacka" data för att
		skicka det på olika sätt i olika kablar. I detta kapitel skall vi
		titta mer på själva kablarna och lite på de trådlösa alternativ
		som finns.
	</para></abstract>
	<sect1><title>Inledning</title>
		<para>
			Det finns massor av olika kablar. De flesta kablar finns
			naturligtvis för att de är speciellt bra på någonting men det
			finns också de som finns för att de en gång i tiden var bra på
			något. Det vill säga vissa kablar finns kvar på grund av att de
			varit vanliga en gång i tiden. Idag finns det dessutom en hel
			del trådlösa alternativ såsom radio, IR och Mobiltelefonnätet.
			Jag kallar dessa trådlösa alternativ för icke-kablar. Detta för
			att de på många sätt påminner om kablar och gör ofta samma sak
			men en del av själva finessen med dem är att de just inte är
			kablar.
		</para>
		<para>
			I detta kapitel tittar vi närmare på kablarna och icke-kablarna
			och deras egenskaper.
		</para>
	</sect1>

	<sect1><title>Kabelegenskaper</title>
		<para>
			En kabel har en mängd olika egenskaper. Alla påverkar på olika
			sätt hur bra den är i olika sammanhang. En kabel för att leda
			starkström mellan ett kärnkraftverk och någon typ av ställverk
			eller mellan två kontinenter har vid en första anblick inte
			mycket gemensamt med en ledning mellan två olika delar i ett
			elektroniskt armbandsur. Men om man tänker efter så är flera
			olika saker direkt jämförbara även om deras mätvärden inte ens
			kommer i närheten av varandra.
		</para>
		<para>
			Båda kablarna har som uppgift att leda en ström. Den gigantiska
			kabeln från kärnkraftverket eller mellan kontinenterna måste
			kunna leda en enormt stor ström. Den måste också tåla väder och
			vara utformad så att man inte kan skada sig på den. Kabeln i
			klockan skall också leda en ström. Denna ström är bara en
			bråkdel av strömmen i den stora kabeln. Kabeln i klockan måste
			i stället vara tillräckligt tunn för att rymmas i klockan, den
			måste dessutom vara utformad så att den tål eventuella stötar
			som klockan kan komma att utsättas för.
		</para>
		<para>
			Även om dessa kablar inte liknar varandra ser vi att samma
			storheter spelar in på dem. De skall leda en viss ström
			(Ampere). De får inte ha för stort motstånd (Ohm) och så
			vidare.
		</para>
		<para>
			En annan aspekt på kablar som man måste tänka på är
			brandfarligheten. Ofta när man drar nätverk i större hus så
			blir det väldigt tjocka kabelbuntar i väggar och på skenor
			under tak. Ur brandsynpunkt finns det två material att välja
			på. PVC och Plenum, PVC är mer brandfarligt och kan utveckla
			giftig rök när det brinner. Plenum däremt är mindre
			brandfarligt. Plenum-kablar är betydligt dyrare än PVC-kablar.
		</para>
		<para>
			De kanske viktigaste egenskaperna för kablar när det gäller
			datorkommunikation är att de har rätt antal ledare, att de inte
			har för stort motstånd över den längd de är avsedda för och att
			de inte är störningskänsliga så att de klarar de frekvenser de
			kommer att utsättas för. Det finns en mängd olika kablar.
		</para>
	</sect1>

	<sect1><title>Kablar till periferiutrustning</title>
		<para>
			För att ansluta periferiutrustning till en dator finns det idag i
			huvudsak tre olika kabeltyper. Seriekabel, parallellkabel och
			USB-kabel. 
		</para>

		<sect2><title>Parallellkabel</title>
			<para>
				Parallellkabeln kallas också för skrivarkabel och används
				huvudsakligen för att ansluta skrivare till en dator. Man
				kan också använda den till att ansluta andra saker som till
				exempel flyttbara hårddiskar, skannrar, och annat. Man kan
				även koppla ihop två datorer med en parallellkabel för till
				exempel filöverföring. Man skall tänka på att en
				parallellkabel inte kan vara speciellt lång (se <xref
				linkend="sect_parallell_kommunikation"/>).
			</para>
		</sect2>

		<sect2><title>Seriekabel</title>
			<para>
				Seriekabeln används oftast för att ansluta modem men den kan
				även användas för en mängd olika saker, som till exempel att
				ansluta en digitalkamera eller överföra filer. Seriekablar
				kan vara väldigt långa.
			</para>
		</sect2>

		<sect2><title>USB-kabel</title>
			<para>
				USB <emphasis>Universal Serial Bus</emphasis> är ett
				gränssnitt som blir allt vanligare. I många fall ersätter
				det både seriekablar och parallellkablar. Både modem,
				kameror och skrivare ansluts allt oftare via USB. Det finns
				flera skillnader mellan den vanliga seriekabeln och USB. Den
				största skillnaden är att USB, som namnet antyder, är ett
				bussystem. Det gör att man inte har en kommunikation bara
				mellan två punkter utan man kan koppla in flera enheter på
				samma uttag.
			</para>
		</sect2>
	</sect1>

	<sect1><title>Kablar till datornätverk</title>
		<para>
			Det blir allt vanligare att man kopplar ihop flera datorer i
			ett datornät. De allra flesta nya datorer idag har nätverkskort
			eller modem och ansluts till ett nätverk. 
		</para>
		<para>
			Fortfarande är kablar det vanligaste sättet att bygga ett
			datornätverk även om trådlösa alternativ kommer starkt.
		</para>

		<sect2><title>Twisted-pair (TP)</title>
			<para>
				Twisted-pair eller partvinnad kabel, kallas vardagligt för
				TP-kabel,  är den vanligaste typen av kabel i installationer
				inom byggnader.  TP-kabel är är lätt att dra i byggnader och
				är ekonomiskt fördelaktig.
			</para>
			<para>
				I en vanlig TP-kabel finns det 4 par ledare. Det finns dem
				med bara två par också men de används inte så ofta för
				datornätverk utan används oftast bara till telefontrafik.
				Som namnet antyder är ledarna i varje par tvinnade om
				varandra. Man kan känna detta om drar fingrarna längs en
				TP-kabel och man ser det tydligt om man klipper upp en bit
				kabel. Anledningen till att man tvinnar dem är att minska
				känsligheten för störningar, både för störningar utifrån, så
				kallad interferens, och inre störningar i kabeln, så kallad
				crosstalk. Kanske minns ni från fysiken hur ett
				elektromagnetiskt fält vrider sig runt kabeln. Genom att
				tvinna två kablar tar dessa magnetfält ut varandra och
				minskar risken för störningar.
			</para>
			<para>
				Det finns två typer av TP-kabel, skärmad och oskärmad. Den
				skärmade varianten kallas för STP och den oskärmade för UTP.
				TP-kabel klarar överföringar på 10 - 155 Mbit/s. Det finns
				även de som klarar 1000Mbit/s.
			</para>

				<sect3><title>Oskärmad TP-kabel (UTP)</title>
					<para>
						Oskärmad TP-kabel brukar kallas UTP. Det kommer från
						engelskans Unshielded Twisted Pair. Den har normalt 8
						ledningar (4 par). UTP kabel är mycket mjuk och
						följsam vilket gör den lätt (och billig) att
						installera i en byggnad. 
					</para>
				</sect3>
				
				<sect3><title>Skärmad TP-kabel (STP)</title>
					<para>
						Skärmad TP-kabel kallas STP som i Shielded Twisted
						Pair. Trots att ledarparen är tvinnade så är UTP-kabel
						känslig för störningar. Därför finns STP.  Den ser
						likadan ut som UTP men har en skärm mellan ledarna och
						ytterhöljet.  Denna skärm består oftast av
						aluminiumfolie eller kopparväv. STP blir, tack vare
						skärmen, lite stelare och svårare att installera. Men
						den är ändå relativt lättinstallerad. STP är också
						dyrare är UTP.
					</para>
				</sect3>
			</sect2>

			<sect2><title>Koaxialkabel (Koax)</title>
				<para>
					Koaxialkabel är en kabel med en ledare i mitten. Runt
					denna finns en isolator och utanpå den en skärm. Ytterst
					finns ett skyddande och isolerade hölje. Ledningarnas
					centrumaxel sammanfaller vilket är bra eftersom den
					elektromagnetiska strålningen, som kan störa, blir
					minimal.
				</para>
				<para>
					Koaxialkabel är styvare än TP-kabel och är därför svårare
					att installera. Svårare är i detta fall lika med dyrare.
				</para>

			</sect2>

			<sect2><title>Fiberoptisk kabel (Fiber)</title>
				<para>
					Fiberoptisk kabel har en kärna av glas eller plast som
					släpper igenom ljus mycket bra. Ljus i ena änden på
					kabeln tar sig blixtsnabbt igenom kabeln och kan
					registreras på andra sidan.
				</para>
				<para>
					Fiberoptisk kabel är billig och har en enorm kapacitet
					som vida överstiger de andra kablarna. Dock är
					fiberoptisk kabel svårare att hantera, till exempel
					behövs speciella verktyg för att skarva kabeln. Ledaren
					är extremt känslig, både för böjning och för slag.
					Fiberoptisk kabel skall installeras av proffs.
				</para>
				<para>
					Fiberoptisk kabel är det vanligaste alternativet idag vid
					snabbare internetförbindelser.
				</para>
			</sect2>

	</sect1>

	<sect1><title>Trådlösa alternativ</title>
		<para>
			Kablar har många nackdelar. Till exempel så kostar de en hel
			del. Även om kostnaden för kabeln kanske inte är så stor så
			kostar den att installera. Vidare är kablar svåra att dölja vid
			en installation. Man vill ju inte ha kablar kors och tvärs
			överallt i en lokal. Kablar är inte heller så flexibla för
			användaren. Skall man gå från sitt skrivbord till soffan eller
			fika-bordet och vill ha sin laptop med sig blir det krångligt
			med sladdar. Har man trådlöst nätverk till sin dator
			underlättar det avsevärt.
		</para>
		<para>
			Och sist men inte minst. Sladdar och kablar kan inte ligga
			still bredvid varandra utan att bilda trassel, bara det kan
			motivera ett byte till trådlösa alternativ. Man skall dock vara
			medveten om problemen.
		</para>
		<para>
			Trådlös kommunikation kan låta som himmelriket men är
			förknippat med en hel del problem. För det första får man räkna
			med att kapaciteten minskar mot kabelalternativ och framför
			allt att säkerheten som regel minskar. Man måste ta detta i
			beaktande innan man beslutar sig för att upprätta en trådlös
			kommunikation.
		</para>

		<sect2><title>Infrarött ljus (IR)</title>
			<para>
				Infrarött ljus kan användas för att överföra data mellan
				olika enheter som stödjer detta. Vanligast är att det
				används för att föra över information mellan små enheter som
				till exempel handdatorer. Det är också vanligt att det
				används för att ansluta pereferienheter, framför allt
				skrivare, till bärbara datorer för att slippa hålla på med
				kablar. Det går också att använda IR för att föra över filer
				mellan bärbara datorer. En nackdel med IR är att det måste
				vara fri sikt mellan sändaren och mottagaren och att dessa
				är ganska riktingskänsliga. Det blir vanligare och vanligare
				att Bluetooth tar över där IR tidigare varit vanligt.
			</para>
		</sect2>

		<sect2><title>Radio</title>
			<para>
				Radio är det vanligaste alternativet när det gäller att
				sätta upp trådlösa nätverk, så kallade <emphasis>Wireless
				LAN</emphasis> eller <emphasis>WLAN</emphasis>. Eftersom man
				oftast använder radio till dessa kallas de ibland för
				radio-LAN. De standarder som är vanligast inom detta område
				kommer från <emphasis>IEEE</emphasis> (http://www.ieee.org/)
				och är en familj av protokoll under namnet <emphasis>IEEE
				802.11</emphasis> (http://www.ieee802.org/11/).  Kapaciteten
				beror på vilken standard man använder sig av. Vanligast idag
				är IEEE 802.11b som tillåter 11 Mbit/s men betydligt
				snabbare finns.
			</para>
			<para>
				Till 802.11 togs en standard fram för att höja säkerheten.
				Den kallas WEP <emphasis>Wireless Equivalence
				Privacy</emphasis> och följer med de flesta produkter.
				Namnet antyder syftet med den, den är avsedd att höja
				säkerhetsnivån till den som motsvaras av ett kabelburet
				nätverk. Det vill säga, inte perfekt, men bra nog för de
				flesta. Tyvärr har det visat sig att den har stora brister
				varför WEP enbart inte räcker för att göra ett trådlöst nät
				speciellt säkert.
			</para>
		</sect2>

		<sect2><title>Bluetooth (Blåtand)</title>
			<para>
				Bluetooth, eller Blåtand som det också kallas, är en
				standard som från början togs fram av Ericsson. Nu styrs
				standarden av ett större organ med över 100 medlemmar.
			</para>
			<para>
				Bluetooth är inte direkt menat för datornätverk även om det
				idag kan användas till det. Bluetooth är avsett för det som
				brukar kallas personliga nätverk. Det vill säga nätverk som
				bara används av en person. Det kan vara till exempel mellan
				en telefon och ett headset, mellan en handdator/ljudspelare
				och hörlurar eller mellan en dator och en datormus. Eftersom
				det är avsett för dessa små nätverk har Bluetooth väldigt
				begränsad räckvidd. Upp till 10 eller 100 meter beroende på
				utrustning.
			</para>
			<para> 
				Bluetooth är idag mycket vanligt i till exempel
				mobiltelefoner och handdatorer. I vanliga datorer är det
				ännu inte lika vanligt men väntas komma där med.
			</para>
		</sect2>

		<sect2><title>Mobiltelefon</title>
			<para>
				Ofta vill man komma åt sina nätverk var man än befinner sig.
				I dagsläget är det enda rimliga alternativet för detta att
				använda sig av mobiltelefonnätet. Det finns flera sätt att
				ansluta till ett datornätverk via mobiltelefonen. Till
				exempel kan man använda den som en helt vanlig telefon och
				ringa upp ett modem precis som med en vanlig telefon. Dock
				skall man tänka på att hastigheten i det fallet inte blir
				lika snabb som med en vanlig telefon eftersom
				mobiltelefonnätet inte förmedlar lika mycket information
				(bandbredd).
			</para>
			<para>
				Eftersom man inte kan utnyttja mobiltelefonnätet så bra för
				datorkommunikation på traditionellt sätt så har nya tekniker
				tagits fram som nyttjar samma infrastruktur. Det vanligaste
				idag är GPRS.  GPRS är ett paketförmedlat system som kan
				användas samtidigt som man talar i telefonen. Det har en
				hastighet på 9-160 kbit/s beroende på belastning i systemet.
			</para>
			<para>
				I det nya mobiltelefonnätet <emphasis>UMTS</emphasis>, även
				kallat 3G. UMTS använder ett mycket större frekvensområde än
				dagens mobiltelefoner <emphasis>GSM</emphasis> och är bland
				annat mer lämpligt för datatrafik.
			</para>
		</sect2>
	</sect1>

	<sect1><title>Sammanfattning</title>
		<para>
			Det finns en mängd olika kablar som alla är bra på olika saker.
			Inom datorkommunikationen har vi flera olika alternativ. I dag
			är olika typer av TP-kabel och fiberoptisk kabel det
			vanligaste.
		</para>
	</sect1>

</chapter>

<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->

