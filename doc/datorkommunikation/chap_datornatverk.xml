<chapter id="chap_datornatverk"><title>Datornätverk</title>
	<abstract>
		<para>
			Att ansluta datorer till nätverk är idag regel snarare än
			undantag. Alla nya datorer som säljs kan kompletteras med
			nätverkskort och de flesta har det som standard redan från
			början.
		</para>
		<para>
			I detta kapitel tittar vi närmare på hur ett datornätverk byggs
			upp, vad topologier är och hur de ser ut och hur man kan
			sammanbygga flera mindre nät till ett stort.
		</para>
	</abstract>

	<sect1><title>Inledning</title>
		<para>
			I det förra kapitlet tittade vi på seriell och parallell
			överföring. Vid sådan kommunikation är det alltid två parter
			som talar med varandra. I detta kapitel tittar vi lite längre
			upp ser hur man bygger mer avancerade kommunikationsnät med en
			mer avancerad struktur där datorer efter givna regler kan
			kommunicera med varandra. Dessa nät kallar vi kort och gott för
			datornät.
		</para>
		<para>
			Ett datornätverk är ett system som består av två eller flera
			datorer som kopplats ihop så att det kan utbyta data med
			varandra. Ett litet nätverk kan kopplas ihop med ett annat för
			att bilda ett större nätverk. Det största nätverket som finns
			är Internet som består av extremt många nätverk, både stora och
			små.
		</para>

	</sect1>

	<sect1><title>LAN, WAN, MAN</title>
		<para>
			Man kallar nätverken för olika saker beroende på hur stort
			område de sträcker sig över. Det vanligaste är det som kallas
			för <emphasis>LAN, Local Area Network</emphasis> som är ett
			nätverk som oftast håller sig inom samma byggnad. Det finns
			dock inget som hindrar att även ett LAN utbreder sig mellan
			flera byggnader eller ett campus. På svenska säger vi lokalt
			nätverk eller just LAN som är den engelska förkortningen. Allt
			från små hemmanätverk till ganska stora företagsnätverk hör
			till denna grupp.  
		</para>

		<para>
			Ett nätverk som sträcker sig mellan flera byggnader, inte
			sällan långt från varandra, eller mellan olika städer kallas
			för ett <emphasis>WAN, Wide Area Network</emphasis>. Ett WAN
			består oftast av två eller flera LAN som kopplats ihop till ett
			större WAN. Ett exempel på ett WAN är Internet.
		</para>

		<para>
			Storleksmässigt mellan LAN och WAN finns något som kallas för
			<emphasis>MAN, Metropolitan Area Networks</emphasis>. Ett MAN
			är större än ett LAN och kopplar ihop LAN inom ett begränsat
			område, till exempel en stad, med hög kapacitet. I Sverige är
			stadsnäten exempel på olika MAN. MAN är ett nyare begrepp än de
			andra två och används inte så ofta. Det är inte fel att säga
			WAN om ett MAN eftersom ett MAN också består av flera LAN. 
		</para>
	</sect1>

	<sect1><title>Topologier</title>
		<para>
			Ett lokalt datornätverk  (LAN) kan byggas på en mängd olika
			sätt. Både logiskt och fysiskt kan man välja olika lösningar.
			Hur ett nätverk strukturellt är uppbyggt kallar vi för
			<emphasis>topologi</emphasis>. En topologi kan beskriva både
			hur nätet ser ut fysiskt (hur kablar är dragna) och hur det ser
			ut logiskt. De topologierna som används är:
			<emphasis>bussnät</emphasis>, <emphasis>stjärnnät</emphasis>
			och <emphasis>ringnät</emphasis>.
		</para>

		<sect2><title>Bussnät</title>
			<para>
				I ett bussnät finns det en kabel till vilken alla datorer är
				kopplade. Till den gemensamma kabeln (kallas för backbone) 
				kopplas datorerna med så kallade drop-cables. I <xref
				linkend="fig_bussnat"/> visas en schematisk bild av ett
				bussnät. Överst i bilden är backbone-kabeln med terminatorer
				i ändarna.  Från den går så kallade drop-cables till de
				olika datorerna på nätverket. 
																												

				<figure id="fig_bussnat"><title>Bussnät</title>
					<mediaobject>
  						<imageobject>
      					<imagedata scalefit="1" fileref="bilder/bussnat.jpeg" format="JPEG" />
        				</imageobject>
  						<imageobject>
      					<imagedata scalefit="1" fileref="bilder/bussnat.eps" format="EPS" />
        				</imageobject>
						<textobject>
							<phrase>
								Schematisk bild av ett bussnät med en
								backbone-kabel och drop-cables till datorerna.
							</phrase>
						</textobject>
					</mediaobject>
				</figure>	
			</para>
			<para>
				Bussnätverk är relativt billiga att installera. Ett problem
				med dem är att alla delar av nätet är beroende av
				backbone-kabeln.  Bara en dator i taget kan sända ut data på
				nätet. Detta leder till att nätverket blir långsammare ju
				fler datorer som ansluts.  För att signaler på
				backbone-kabeln inte skall kunna studsa fram och tillbaka
				(och så på sätt ockupera nätet längre än nödvändigt) så
				måste backbone-kabeln ha <emphasis>terminatorer</emphasis> i
				båda ändarna. Terminatorn är egentligen ett motstånd som
				dämpar signalen.
			</para>
		</sect2>
		
		<sect2><title>Stjärnnät</title>
			<para>
				I ett stjärnnät kopplas alla datorer till en central punkt
				som kallas för <emphasis>hub</emphasis>. Hub, som brukar
				försvenskas till hubb, är engelska och betyder nav. I <xref
				linkend="fig_stjarnnat"/> visas ett stjärnnät. Om man tittar
				på bilden och jämför hubben med navet på ett hjul så förstår
				man varför den kallas hubb och varför topologin kallas
				stjärnnät.
	
				<figure id="fig_stjarnnat"><title>Stjärnnät</title>
					<mediaobject>
  						<imageobject>
      					<imagedata scalefit="1" fileref="bilder/stjarnnat.jpeg" format="JPEG" />
        				</imageobject>
  						<imageobject>
      					<imagedata scalefit="1" fileref="bilder/stjarnnat.eps" format="EPS" />
        				</imageobject>
						<textobject>
							<phrase>
								Schematisk bild av ett stjärnnät. I mitten syns
								hubben och maskinerna sitter på kablar som
								strålar ut från den som en stjärna.
							</phrase>
						</textobject>
					</mediaobject>
				</figure>	
			</para>
			<para>
				Stjärnnät är den vanligaste topologin i nyinstallerade
				nätverk idag. Den är billig att installera och om någon del
				av nätverket fallerar behöver inte nödvändigtvis hela nätet
				påverkas. Hubben i mitten fungerar så att en dator sänder
				och alla andra lyssnar, bara den datorn som meddelandet är
				avsett för sparar och behandlar meddelandet. Om någon dator
				faller ur nätverket så spelar det ingen roll för de övriga.
				Hubbar ersätts idag ofta med switchar. En switch fungerar
				som en hubb men håller reda på till vilken dator som ett
				meddelande skall. På så sätt kan flera maskiner utbyta data
				samtidigt oberoende av varandra. Det gör att nätverkets
				kapacitet ökar markant. 
			</para>
		</sect2>
		
		<sect2><title>Ringnät</title>
			<para>
				I både bussnät och stjärnnät så finns det en central del som
				alltid måste fungera (backbone respektive hubben). I ett
				ringnät behövs inte detta utan noderna (datorerna) är
				kopplade till varandra utan någon central enhet. Detta är
				möjligt eftersom alla datorer har två anslutningar, en från
				föregående dator och en till nästa dator. När cirkeln av
				datorer är sluten har man fått en ring, därav namnet
				ringnät. I <xref linkend="fig_ringnat"/> ser vi ett exempel
				på ett ringnät. Observera att ringen ofta består av en så
				kallad MAU, <emphasis>Media Access Unit</emphasis>. Denna
				MAU innehåller en logisk ring och påminner till utseendet om
				en hubb eller switch. Med en MAU får en ringnät samma
				fysiska topologi om ett stjärnnät.

				<figure id="fig_ringnat"><title>Ringnät</title>
					<mediaobject>
  						<imageobject>
      					<imagedata scalefit="1" fileref="bilder/ringnat.jpeg" format="JPEG" />
        				</imageobject>
  						<imageobject>
      					<imagedata scalefit="1" fileref="bilder/ringnat.eps" format="EPS" />
        				</imageobject>
						<textobject>
							<phrase>
								Schematisk bild av ett ringnät. Datorena bildar
								en ring. Varje dator har två anslutningar, en
								till varje granne i ringen.
							</phrase>
						</textobject>
					</mediaobject>
				</figure>
			</para>
			<para>
				En nackdel med ringnät är att de är relativt känsliga för
				störningar. Om cirkeln bryts kommer kommunikationen inte att
				fungera. Detta försöker man undvika genom att skydda
				kablarna så mycket som möjligt och ibland drar man även
				dubbla cirklar.  Ringnät är inte speciellt vanliga idag utan
				idag byggs i huvudsak stjärnnät när man bygger ett nytt
				nätverk.
			</para>
		</sect2>
	</sect1>

	<sect1 id="sect_accessmetoder"><title>Accessmetoder</title>
		<para>
			I alla tre topologier som vi gått igenom måste det finnas
			regler för vilken dator som får sända när. I inget av näten kan
			alla datorer prata i munnen på varandra på samma kabel. Det går
			inte eftersom det inte fysiskt fungerar. För att detta inte
			skall ske och för att det inte skall bli katastrof om det sker
			så finns det vissa regler för hur datorerna får tala. Dessa
			regler kallas för accessmetoder och är i själva verket
			protokoll som säger vilken dator som för tillfället har rätt
			att använda det gemensamma mediet (kabeln). Om du skall ringa
			till din kompis så får du en upptaget-ton om han eller hon
			talar i telefonen, du får försöka igen lite senare. Det är ett
			exempel på en relativt enkel accessmetod.
		</para>
		<para>
			Den vanligaste accessmetoden är en med det krångliga namnet
			<emphasis>CSMA/CD</emphasis> som betyder: <emphasis>Carrier
			Sense Multiple Access / Collision
			Detection</emphasis><footnote><para>Datorkommunikation är ett
			underbart ämne med underbara förkortningar!</para></footnote>.
			Vi tar det steg för steg. Carrier Sense innebär att en dator
			innan den sänder måste känna efter om det är någon som använder
			nätet. Är det det så måste datorerna vänta tills det blir
			ledigt.  Multiple Access betyder att alla får använda nätet men
			inte samtidigt. Collision Detection innebär att om två stycken
			eller flera börjar sända samtidigt så skall detta detekteras
			och de får sända en i taget. I praktiken så fungerar det så att
			om en kollision upptäcks så slutar alla inblandade att sända
			och väntar en slumpvis tidsperiod. På så sätt minimeras risken
			att de börjar sända samtidigt igen. Naturligtvis gör
			kollisioner att trafiken i systemet går långsammare. På hubbar
			brukar det ofta finnas lampor som indikerar att en kollision
			har inträffat. CSMA/CD används i nätverksprotokollet Ethernet.
		</para>
		<para>
			En variant på CSMA/CD är <emphasis>CSMA/CA</emphasis>.
			Alla bokstäver står för samma sak (och samma innebörd)
			utom då CA som står för <emphasis>Collision
				Avoidance</emphasis>. Det fungerar så att en
			dator innan den börjar sända skickar ut ett litet
			meddelande för att kontrollera att nätverket är ledigt
			och om det är det skickar ut riktiga data. Det gör att
			kollisioner inte behöver ske med riktiga data utan bara
			med de små "provskotten".  CSMA/CA används i LocalTalk
			som är ett nätverksprotokoll från Apple och i de flesta
			av våra trådlösa nätverk.
		</para>
		<para>
			CSMA/CD och CSMA/CA passar när nätverket består av ett
			gemensamt media, till exempel en kabel eller en hubb. I fallet
			med ringnät passar inte detta eftersom det är olika kablar i de
			olika delarna av nätverket (studera <xref
			linkend="fig_ringnat"/>).  I ett ringnät kan man istället
			använda en accessmetod som heter <emphasis>token
			passing</emphasis>. Token passing går ut på att en token
			cirkulerar runt i nätverket ungefär som en stafettpinne. Varje
			dator får stafettpinnen och skickar den vidare. Det finns bara
			en stafettpinne och bara den dator som har stafettpinnen får
			sända data. Dessa data och stafettpinen skickas vidare. Alla
			datorer skickar vidare och den som aktuella data är avsedd för
			kopierar dessa  data och skickar vidare. När dessa data kommer
			tillbaka (med stafettpinnen) till avsändaren tar den bort dessa
			data från nätet och skickar stafettpinnen vidare. Detta gör att
			kollisioner helt kan undvikas. Token Passing används i
			nätverksteknologin Token Ring från IBM.
		</para>
	</sect1>

	<sect1><title>Sammanfattning</title>
		<para>
			I detta kapitel har du lärt dig vad ett datornätverk är. Du har
			lärt dig de olika topologierna och hur de ser ut och fungerar.
			Du skall även veta vad accessmetoder är, vad de vanligaste
			heter och hur de fungerar.
		</para>	
	</sect1>
</chapter>	


<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->

