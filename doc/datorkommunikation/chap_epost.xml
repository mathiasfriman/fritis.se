<chapter id="chap_epost"><title>E-post</title>
	<abstract>
		<para>
			Från Wikipedia, den fria encyklopedin.
		</para>
		<para>
			E-post, förkortning för "elektronisk post". En av de
			ursprungliga typerna av meddelanden som vidarebefodras över
			Internet och som kännetecknas av högre tillförlitlighet än
			andra typer av elektroniska meddelanden. Tillkomsten av
			fenomen som spam (oönskad skräppost) och datavirus har gjort
			e-post mindre användbar på senare år, men den är fortfarande
			den dominerande standarden för att skicka meddelanden över
			Internet. 
		</para>
	</abstract>

	<sect1><title>E-post</title>
		<para>
			E-post är den tjänst som av många räknas som den viktigaste på
			Internet. Utan e-post står många företag stilla. I detta avsnitt
			skall vi behandla e-post och hur det fungerar lite närmare.
		</para>
		<para>
			I svenskt tal och skrift bör man använda ordet e-post före till
			exempel e-mail eller bara mail. Framför allt bara mail eller
			försvenskat till mejl är olyckligt eftersom det redan har en
			annan betydelse på engelska, nämligen papperspost. Ytterligare
			information om detta finns hos Svenska
			Datatermgruppen<footnote><para>http://www.nada.kth.se/dataterm/</para></footnote>.
		</para>
		<para>
			E-post var den tjänst som många såg som den mest användbara när
			Internetliknande teknik presenterades i slutet på 60-talet. De
			första e-postsystemen fungerade så att man hade en fil som
			flera datorer kunde komma åt. I denna fil kunde man skriva
			meddelanden som andra kunde läsa. Detta system var dock inte så
			bra när man ville ha ett system där alla datorer skulle kunna
			skicka meddelanden till varandra oavsett var de fanns och
			oavsett vilket system de körde. Man utvecklade det vi i idag
			kallar e-post.
		</para>
		<para>
			Från början när det inte fanns så många datorer skickade man
			breven till en viss användare på en viss dator. Efter ett tag, när
			e-posten utvecklades kom man på den notation som vi fortfarande
			använder i e-post adresser. Den med ett @ mellan användarnamnet
			och datornamnet. Från början så var det just ett användarnamn och
			ett datornamn som avsågs. Då hittade man som regel den man sökte
			på en viss dator i systemet. I dag är det oftast så att det som
			står före @ mostvarar ett namn och det som står efter @ är i regel
			ett domännamn som mostvarar ett företag eller en ISP.
		</para>
		<para>
			E-postadresserna så som vi är vana att se dem idag kom till
			1971. Den som hittade på det var Raymond Tomlinson (1941-). Han
			kom på det när han jobbade med att anpassa dåtidens e-post till
			Arpanet.
		</para>
		<para>
			Vad är då @? Detta tecken kallas för "at" på engelska. Det
			betyder ungefär "på" eller "vid". Adressen rejas@se.linux.org
			skulle då utläsas "rejas på se.linux.org" vilket stämmer bra.
			På svenska kallas @ för snabel-a men den har också en mängd
			olika smeknamn<footnote><para>Se svenska datatermgruppen på
			http://www.nada.kth.se/dataterm/rek.html#a17</para></footnote>.
		</para>
	</sect1>

	<sect1><title>Flera protokoll</title>
		<para>
			När du skickar ett e-brev till någon så kommer flera protokoll
			att ha används innan mottagaren har läst brevet. Förutom TCP/IP,
			DNS med mera används även minst ett par olika protokoll för
			själva brevskickandet.
		</para>
	</sect1>

	<sect1><title>Simple Mail Transport Protocol, SMTP</title>
		<para>
			Det viktigaste protokollet som används är <emphasis>Simple Mail
			Transport Protocol, SMTP</emphasis>. Det är med SMTP som brevet
			transporteras över Internet från dig till mottagaren. Man kan
			säga att det är med SMTP som man skickar e-post.
		</para>
		<para>
			Du startar ditt e-postprogram på din dator. Normalt så har du
			ingen SMTP-server på din dator utan när du skickar brevet så
			pratar ditt e-postprogram med en SMTP-server på ditt nät som
			antingen tillhandahålls av din ISP eller av IT-avdelningen på
			det företag du jobbar. Det protokoll som används mellan
			e-postprogram och servern är SMTP.
		</para>
		<para>
			När brevet nått din SMTP-server måste det skickas vidare.
			Mottagaren har ju inte tillgång till din SMTP-server, och även
			om mottagaren hade det så kan han eller hon inte veta att post
			väntar på just din server. Istället så skickar din SMTP-server
			brevet vidare till den SMTP-server som hanterar posten för det
			domännamn som du angav i mottagarens e-postadress (det som står
			till höger om "@" i e-postadressen). Information om vilken
			server som ansvarar för e-posten för just den aktuella domänen
			får din server från DNS-systemet. När brevet kommit dit så finns
			det förhoppningvis på en server som mottagaren har tillgång
			till. I vissa fall så hoppar brevet flera steg till innan det
			nått den servern som just din mottagare kommer åt.
		</para>
		<para>
			Nu återstår det bara för din mottagare att hämta och läsa brevet
			från dig. Det finns flera olika sätt att göra det. De vanligaste
			sätten är via protokoll som POP eller IMAP, men det blir
			vanligare och vanligare att man använder något som kalls för
			webbmail som är ett system för att, med hjälp av en webbläsare
			läsa sin post direkt från SMTP-servern.
		</para>
	</sect1>

	<sect1><title>Post Office Protocol, POP</title>
		<para>
			Ett ganska gammalt, men fortfarande väldigt vanligt, sätt att
			hämta sin e-post är att använda ett protokoll som heter
			<emphasis>Post Office Protocol, POP</emphasis>. Med hjälp av POP
			hämtar du posten från din POP-server till lokala dator. De
			flesta e-postprogram klarar att hämta post med POP. Märk att
			SMTP har används hela tiden för att transportera brevet men
			sista biten används andra protokoll. I det här fallet POP.  När
			brevet flyttats (kallas ibland för poppats) till din dator tas
			det oftast bort från POP-servern och lagras nu lokalt på din
			hårddisk.
		</para>
	</sect1>
	
	<sect1><title>IMAP</title>
		<para>Se även brevet från Pär Lindskog i i <xref linkend="brev"/>
		angående IMAP.</para>
		<para>
			IMAP är en forkortning för <emphasis>Internet Message Access
			Protocol</emphasis> är ett protokoll för att läsa e-posten med
			ett e-postprogram. Till skillnad från POP så är IMAP avsett för
			att läsa, sortera och söka bland breven på servern. (POP var ju
			avsett för att hämta breven från servern till den lokala
			datorn.) Fördelarna med IMAP är uppenbara, all e-post lagras
			centralt på en server. Användarna kan komma åt från vilken
			plats som helst. Till skillnad från POP så kan man med IMAP
			också skapa mappar på servern och sortera breven i dem.
			Nackdelen är kanske också uppenbar, att man läser breven från
			servern gör att man är beroende av denna och måste ha en
			fungerande anslutning till det nät där servern finns. Det finns
			program som löser detta genom att spara en synkroniserad kopia
			på den lokala datorn och synkronisera denna med servern när
			programmet har kontakt med den.
		</para>
	</sect1>

	<sect1><title>Webmail</title>
		<para>
			En nackdel med POP och IMAP är att det krävs inställningar på
			den dator man skall läsa sin post ifrån. Många vill idag kunna
			läsa sin post på vilken dator som helst eftersom de ofta reser
			eller använder flera olika datorer.
		</para>
		<para>
			Det enklaste sättet att göra detta på är att använda sig av en
			webbmail. Det är ett system då man istället för att hämta sin
			post från leverantörens eller företagets SMTP-server med POP
			eller IMAP, läser den direkt från servern med hjälp av en
			webbmailprogramvara. Vad denna programvara gör är att möjliggöra
			att man läser sin post via HTTP och ett vanlig webbläsare.
			Eftersom nästan alla datorer idag har en webbläsare och är
			anslutna till Internet kan man läsa sin post nästan varifrån som
			helst.
		</para>
		<para>
			Att kunna läsa sin post varifrån som helst och att slippa spara
			sina brev på den egna datorn är stora fördelar som gör att många
			använder webbmail. Det finns flera företag som använder gratis
			webbmailtjänster som gör att du kan skaffa dig en e-postadress
			alldeles gratis utan att ens ha en internetansluten dator. Men
			det finns också nackdelar med webbmail.
		</para>
		<para>
			Webbmail har flera nackdelar. Att hantera sin post med en
			webbläsare är oftast krångligare och långsammare än att göra
			det med ett vanligt e-postprogram. En annan nackdel är att du
			måste vara uppkopplad hela tiden du skall läsa din post. Om du
			hämtar posten med POP eller IMAP behöver du ju bara vara
			ansluten till Internet just när du hämtar posten, sedan kan du
			ju läsa den i lugn och ro även om du inte är uppkopplad. En
			annan nackdel är att de flesta företag som erbjuder webbmail
			har en gräns för hur mycket post du får spara på deras server.
			Det gör att du men jämna mellanrum måste slänga dina brev för
			att få plats med nya. Detta gäller i första han gratistjänster
			men det är inte ovanligt att även sådana man betalar för eller
			de inom företag har liknande gränser (om än oftast lite högre).
		</para>
	</sect1>

	<sect1><title>E-post och säkerhet</title>
		<para>
			I nästa kapitel kommer vi att tala om säkerhet men det är ändå
			på sin plats att tala lite om det redan nu när vi hanterar
			e-post. E-post är nämligen en tjänst på Internet som skall
			betraktas som osäker. En tumregel som är bra är att man inte
			skall skriva någonting i ett e-brev som man inte skulle skriva
			på ett vykort. Vill man skicka någonting som är lite hemligt
			skall man använda sig av något verktyg för att kryptera sitt
			brev så att obehöriga inte kan läsa det.
		</para>
	</sect1>
</chapter>



<!-- Keep this comment at the end of the file
tab-width: 3
vim600: fdm=syntax sw=3 ts=3
vim: sw=3 ts=3
vi: sw=3 ts=3
-->
